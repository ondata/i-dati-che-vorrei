# Glossario

### *Accountability*

!!! note "Fonte: [Dizionario di Economia e Finanza | Treccani](https://www.treccani.it/enciclopedia/accountability_%28Dizionario-di-Economia-e-Finanza%29/)"

    Responsabilità incondizionata, formale o non, in capo a un soggetto o a un gruppo di soggetti (*accountors*), del risultato conseguito da un’organizzazione (privata o pubblica), sulla base delle proprie capacità, abilità ed etica.
### Dati di tipo aperto

!!! note "Fonte: [Codice dell'Amministrazione Digitale](https://www.normattiva.it/uri-res/N2Ls?urn:nir:stato:decreto.legislativo:2005-03-07;82!vig~art1)"

    I dati che presentano le seguenti caratteristiche: 1) sono disponibili secondo i termini di una licenza o di una previsione normativa che ne permetta l'utilizzo da parte di chiunque, anche per finalita' commerciali, in formato disaggregato; 2) sono accessibili attraverso le tecnologie dell'informazione e della comunicazione, ivi comprese le reti telematiche pubbliche e private, in formati aperti ai sensi della lettera l-bis), sono adatti all'utilizzo automatico da parte di programmi per elaboratori e sono provvisti dei relativi metadati; 3) sono resi disponibili gratuitamente attraverso le tecnologie dell'informazione e della comunicazione, ivi comprese le reti telematiche pubbliche e private, oppure sono resi disponibili ai costi marginali sostenuti per la loro riproduzione e divulgazione.

### Data science

!!! note "Fonte: [Wikipedia](https://it.wikipedia.org/wiki/Scienza_dei_dati)"

    La scienza dei dati è l'insieme di principi metodologici (basati sul metodo scientifico) e di tecniche multidisciplinari volto a interpretare ed estrarre conoscenza dai dati attraverso la relativa fase di analisi da parte di un esperto (Data Scientist).

### Dataset

!!! note "Fonte: [Open Data Handbook](https://opendatahandbook.org/glossary/en/)"

    Una qualsiasi collezione di dati organizzata. ‘Dataset’ è un termine flessibile e può fare riferimento o ad una intera banca dati, o ad un foglio di calcolo o ad altri dati su file, oppure ad un insieme correlato di risorse di dati.

### *Deep learning*

!!! note "Fonte: [Wikipedia](https://it.wikipedia.org/wiki/Apprendimento_profondo)"

    Si intende un insieme di tecniche basate su reti neurali artificiali organizzate in diversi strati, dove ogni strato calcola i valori per quello successivo affinché l'informazione venga elaborata in maniera sempre più completa.

### Formato aperto

!!! note "Fonte: [Codice dell'Amministrazione Digitale](https://www.normattiva.it/uri-res/N2Ls?urn:nir:stato:decreto.legislativo:2005-03-07;82!vig~art1)"

    Un formato di dati reso pubblico, documentato esaustivamente e neutro rispetto agli strumenti tecnologici necessari per la fruizione dei dati stessi.

### Identificatori persistenti

!!! note "Fonte: [Università Cattolica del Sacro Cuore](https://unicatt.libguides.com/identificativi_permanenti)"

    Un identificativo persistente (PI o PID) è un riferimento unico e duraturo nel tempo per un documento, un file, una pagina web o altro oggetto digitale.

### Interoperabilità

!!! note "Fonte: [Piano Triennale per l'informatica nella Pubblica Amministrazione](https://docs.italia.it/italia/piano-triennale-ict/pianotriennale-ict-doc/it/2017-2019/doc/appendici/glossario.html)"

    In ambito informatico, la capacità di sistemi differenti e autonomi di cooperare e di scambiare informazioni in maniera automatica, sulla base di regole comunemente condivise.

### Licenza

!!! note "Fonte: [Open Definition](https://opendefinition.org/od/2.0/it/)"

    Uno strumento legale attraverso cui chi detiene i diritti sui dati, può definirne l’uso che se ne può fare. Una licenza *open*/aperta per i dati è quella che consente a chiunque di accedervi, utilizzarli, modificarli e condividerli a qualsiasi scopo, anche commerciale, avendo al massimo come limite misure che ne preservino la provenienza e l’apertura.

### Machine learning

!!! note "Fonte: [Wikipedia](https://it.wikipedia.org/wiki/Apprendimento_automatico)"

    L'apprendimento automatico (*machine learning*) è una variante alla programmazione tradizionale nella quale in una macchina si predispone l'abilità di apprendere qualcosa dai dati in maniera autonoma, senza istruzioni esplicite.

### Machine readable

!!! note "Fonte: [Direttiva (UE) 2019/1024 relativa all'apertura dei dati](https://eur-lex.europa.eu/eli/dir/2019/1024/oj/ita)"

    Un documento è leggibile meccanicamente se ha un formato di file strutturato in modo tale che le applicazioni software possano agevolmente identificarlo, riconoscerlo ed estrarne dati specifici.

### Metadati

!!! note "Fonte: [Open Data Handbook](https://opendatahandbook.org/glossary/en/)"

    Informazioni riguardo un [dataset](#dataset) come il suo nome e descrizione, metodi di raccolta, autore, area geografica e periodo storico a cui si riferisce, licenza, data e frequenza di rilascio, ecc..

### Monitoraggio civico

!!! note "Fonte: [Transparency International Italia](https://www.transparency.it/cosa-facciamo/monitoraggio-civico)"

    Il monitoraggio civico è una forma di cittadinanza attiva in cui gruppi di persone o singoli cittadini condividono metodi, strumenti e attività allo scopo di verificare come viene speso il denaro pubblico. Permette inoltre di migliorare il livello di trasparenza delle procedure pubbliche, attivando forme efficaci di controllo sociale e di confronto collaborativo con le istituzioni. In questa pagina trovate le attività di monitoraggio che facciamo anche in collaborazione con i cittadini.

### Ontologia

!!! note "Fonte: [Lessico del XXI Secolo | Treccani](https://www.treccani.it/enciclopedia/ontologia-informatica_%28Lessico-del-XXI-Secolo%29/)"

    Nella progettazione di software o di database fondati su programmi che gestiscono basi di conoscenza, un'ontologia informatica viene stabilita strutturando gerarchicamente un insieme di concetti e definendone e descrivendone le relazioni semantiche

### PNRR (Piano Nazionale di Ripresa e Resilienza)

!!! note "Fonte: [Ministero Sviluppo Economico](https://www.mise.gov.it/index.php/it/68-incentivi/2042324-piano-nazionale-di-ripresa-e-resilienza-i-progetti-del-mise)"

    Il Piano Nazionale di Ripresa e Resilienza (PNRR) prevede un pacchetto di investimenti e riforme articolato in sei missioni. Il Piano promuove un’ambiziosa agenda di riforme, e in particolare, le quattro principali riguardano:

      - pubblica amministrazione;
      - giustizia;
      - semplificazione;
      - competitività.

